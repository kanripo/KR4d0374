# -*- mode: mandoku-view; -*-
#+TITLE: 須溪集
#+DATE: 2015-08-25 00:06:34.388641
#+PROPERTY: ID KR4d0374
#+PROPERTY: BASEEDITION WYG    
#+PROPERTY: JUAN 卷九
<pb:KR4d0374_WYG_009-1a>¶
欽定四庫全書¶
　須溪集巻九　　　　　　宋　劉辰翁　撰¶
　　詞¶
　　　漢宫春(壬午開爐/日戲作)¶
雨入輕寒但新篘未試荒了東籬朝來暗驚翠䄂重¶
倚屏幃明窓麗閣為何人冷落多時催重頓粧臺側畔¶
畫堂未怕春遲　漫省茸香粉暈記去年醉裏題字傾¶
欹紅爐未深乍暖兒女成圍茶香疎處畫(音/盡)殘灰自説¶
<pb:KR4d0374_WYG_009-1b>¶
心期容膝好團欒分芋前村夜雪初歸¶
　　　前調(歳盡得巽吾寄/溪南梅相憶韻)¶
疎影横斜似故人安道只在前溪年年望雪待月漫倚¶
吟磯千紅萬紫到春來也是尋思君不見永陽江上殘¶
梅冷雨絲絲　有幾情人似我漫騎牛卧笛亂㨂繁枝¶
市門索笑憔悴便作新知城樓畵角又無花只落空悲¶
但傳説壽陽一片何曾迎面㸔飛¶
　　　洞仙歌(壽中/甫)¶
<pb:KR4d0374_WYG_009-2a>¶
也曽海上啖如𤓰大棗海上歸來相公老畫堂深滿引¶
明月清風家山好一笑塵生蓬島　六年春易過贏得¶
清陰到處持盃藉芳草看明年此日人在黄金臺上早¶
整頓乾坤事了但細數齊年幾人存更宰相髙年幾人¶
能到¶
　　　前調(器之髙誼取前月青山洞/仙歌華予重壽走筆謝之)¶
有客從余不計余無酒袖有蟠桃為君壽歎此桃再熟¶
也須年後甚辦得轉盼箇偷桃手　菊潭三十斛月又¶
<pb:KR4d0374_WYG_009-2b>¶
月添天賦先生日更久但黄楊長寸閏年倒寸似恁得¶
到梧宫甚時候客又道竒特是陽生後七日相看入春¶
風栁¶
　　　齊天樂(端午/日韻)¶
枝頭雨是青梅淚翻作一江春水魚腹魂消龍舟叫徹¶
不了湖亭張戲滿庭芳芷正艾日髙髙葛風細細試比¶
陳人人間除我更誰似　浮沉君共我里記薰廊待對¶
聞雞蹴起昨日蟾蜍明朝蠅虎身與渠衰更悴老夫病¶
<pb:KR4d0374_WYG_009-3a>¶
已任采緑采苓為師為帝但有昌陽倩酤扶路醉¶
　　　前調(節庵和示中齋端午齊天樂詞有懷其弟海/山之夢昨亦嘗和中齋此韻感節庵此意復)¶
　　　(不能自已儻/見中齋及之)¶
海枯泣盡天吳淚又漲經天河水(猶有淚成河經天復/東注杜子美懷弟妹)¶
(語/也)萬古魚龍雷收電巻宇宙刹那間戲沉蘭墜芷想重¶
整荷衣頓驚腰細尚有干將衝牛射斗定何似　成都¶
橋動萬里歎何時重見䳌啼人起孤竹雙清紫荆半落¶
到此吟枯神瘁對牀永已但夢繞青神塵昏白帝重反¶
<pb:KR4d0374_WYG_009-3b>¶
離騷衆醒吾獨醉¶
　　　前調(戊寅登髙即/席和秋崖韻)¶
蔣陵故是簪花路風煙奈何秋暑候館凋梧宫墻斷栁¶
誰識當年倦旅予懷何許想上馬人扶翠眉愁聚舊日¶
方回而今能賦斷腸語　登髙能賦最苦歎髙髙難問¶
欲望迷處蝶繞東籬鴻飜上苑那更畫梁辭主來今¶
往古漫湛輩同來逺公回去(是日共二/僧登華蓋)我醉安歸黄¶
花扶路舞¶
<pb:KR4d0374_WYG_009-4a>¶
　　　江城梅花引(辛巳洪/都上元)¶
幾年城中無看燈夜三更月空明野廟殘梅村鼓自春¶
聲長笑兒童忙踏舞何曾見宣徳棚不夜城　去年今¶
年又傷心去年晴去年曾不似今年閒坐處却不曾行¶
憶去年人彈燭淚縱横想見西窓忩下月窓下月是無¶
情是有情¶
　　　前調¶
相思無處著春寒傍䦨干濕䦨干似我情懷處處憶臨¶
<pb:KR4d0374_WYG_009-4b>¶
安想見夜深村鼓靜燈暈碧為旁人説上元　是花是¶
雪無意看雨摧殘雨摧殘探春未還到春還似不如閒¶
感恨千般憔悴做花難不惜與君同一醉君不見銅雀¶
臺望老瞞(時隣居聲伎/有物化之感)¶
　　　蘭陵王(丁丑感懷和/彭明叔韻)¶
雁歸北𣺌𣺌茫茫似客春湖裏曾見去帆誰遣江頭絮¶
風息千年記當日難得寛閒抱膝興亡事馬上飛花看¶
取殘陽照亭驛　哀拍願歸骨悵氊帳何匹湩酪何食¶
<pb:KR4d0374_WYG_009-5a>¶
相思青塜頭應白想荒墳酹酒過車囬首香魂携手抱¶
相泣但青草無色　語絶更愁極漫一畨(上/聲)青青一畨¶
陳跡瑶池黄竹哀離席約八駿猶到露桃重摘金銅知¶
道忍去國忍去國¶
　　　前調(丙子/送春)¶
送春去春去人間無路鞦韆外芳草連天誰遣風沙暗¶
南浦依依甚意緒漫憶海門飛絮亂鴉過斗轉城荒不¶
見來時試燈處　春去最誰苦但箭雁沉邊梁燕無主¶
<pb:KR4d0374_WYG_009-5b>¶
杜鵑聲裏長門暮想玉樹凋土淚盤如露咸陽送客屢¶
囬顧斜日未能度　春去尚來否正江令恨别庾信愁¶
賦(二人皆/北去)蘇堤盡日風和雨歎神逰故國花記前度人¶
生流落顧孺子共夜語¶
　　　𤨏忩寒(和巽吾/聞鶯)¶
嫩緑如新嬌鶯似舊今吾非故空山過雨睍睆留春春¶
去似尊前曲曲陽闗行人回首江南處漫停雲依黯征¶
衫憔悴酒痕猶汚　欲語渾未住記匹馬輕行風林煙¶
<pb:KR4d0374_WYG_009-6a>¶
樹家山何在想見緑窓啼霧又何堪滿目凄凉故園夢¶
裏能歸否但數聲驚覺行雲重省佳期誤¶
　　　歸朝歡¶
最是一人稱好處昨日小春留得住梅花信信望東風¶
須待公歸香滿路年時今已度長是巴山深夜雨宣又¶
召凱還簇簇要見壽觴舉　掃盡窩蜂閒繡斧疊鼓春¶
聲歡歲暮燕臺劍履趣鋒車銀信低低傳好語紫貂裘¶
脱與肘印纍纍映三組但重省西來斗水忘却愛卿取¶
<pb:KR4d0374_WYG_009-6b>¶
　　　大聖樂(傷春/有序)¶
　　　　予嘗愛古詞云休眉鏁問朱顔去也還更來¶
　　　　麽音韻低黯辭情跌宕庶幾哀而不怨有益¶
　　　　於幽憂憔悴者然二語外率鄙俚因依聲彷¶
　　　　彿反之和之此曲少有作者流為善歌則或¶
　　　　數十疊其聲皆不可考今特以意髙下未必¶
　　　　盡合本調聊以紓思志感云爾¶
芳草如雲飛紅似雨賣花聲過况囬首洗馬塍荒更寒¶
<pb:KR4d0374_WYG_009-7a>¶
食宫人斜閉煙雨銅駞提葫蘆何所得酒泥滑滑行不¶
得也哥哥傷心處斜陽巷陌人唱西河　天下事不如¶
意十常八九無奈何論兵忍事對客稱好面皺如鞾廣¶
武噫嘻東陵反覆歡樂少兮哀怨多休眉鏁問朱顔去¶
也還更來麽¶
　　　寳鼎現(春/月)¶
紅粧春騎踏月花影牙旗穿市望不盡樓臺歌舞習習¶
香塵蓮步底簫聲斷約彩鸞歸去未怕金吾呵醉甚輦¶
<pb:KR4d0374_WYG_009-7b>¶
路喧闐且止聽得念奴歌起　父老猶記宣和事抱銅¶
仙清淚如水還轉盼沙河多麗滉漾明光連邸第簾影¶
凍散紅光成綺月浸葡萄十里看往來神仙才子肯把¶
菱花撲碎　膓斷竹馬兒童空見説三千樂指等多時¶
春不歸來到春時欲睡又説向燈前擁髻暗滴鮫珠墜¶
便當日親見霓裳天上人間夢裏¶
　　　祝英臺近(水/後)¶
昨朝晴今朝雨𣺌莽遽如許厭聽兒童總是漲江語是¶
<pb:KR4d0374_WYG_009-8a>¶
誰力挽天河誤他僊客并失却乘槎來路　斷腸苦剪¶
燭深夜巴山酒醒聽如故勃窣荷衣墮淚少乾土從初¶
錯鑄鴟夷不如歸去到今此欲歸何處¶
　　　前調(席間詠/繡毬)¶
看師師成蝶蝶蹙盡不成疊欲試搔頭花重乍堪捻是¶
誰抛過東墻今無赤鳳夢得似那人身㨗　年時臘曾¶
笑梅梢和月蠶豆忽如莢便向龍門無復釧金接待教¶
開到瓊林閬僊重見又誰念昆明前劫¶
<pb:KR4d0374_WYG_009-8b>¶
　　　憶舊逰(和巽吾相/憶寄韻)¶
𣺌山城故苑煙横綠野林勝青油甚相思只在華清泉¶
側凝碧池頭故人念我何處墮淚水西流念寒食如君¶
江南似我花絮悠悠　不知身南北對斷煙禁火蹇六¶
年留恨聽鸎不見到而今又恨睍睆成愁去年相攜流¶
落回首隔芳洲但行去行來春風春水無過舟¶
　　　唐多令(丙子中秋前聞歌此詞者/即席借蘆葉滿汀洲韻)¶
明月滿滄洲長江一意流更何人横笛危樓天地不知¶
<pb:KR4d0374_WYG_009-9a>¶
興廢事三十萬八千秋　落葉女墻頭銅駞無恙不看¶
青山白骨堆愁除却月宫花樹下塵坱莽欲何逰¶
　　　前調¶
風露小瀛洲斜河到海流人間塵不到瓊樓錯向五陵¶
陵上望幾回月幾回秋　落日大湖頭垂虹今是不醉¶
尊前往往成愁便有扁舟西子在無汗漫與君逰¶
　　　前調¶
寒雁下荒洲寒聲帶影流便寄書不到紅樓如此月¶
<pb:KR4d0374_WYG_009-9b>¶
明如此酒無一事但悲秋　萬弩落潮頭靈胥還怒¶
不滿湖山猶是春愁欲向湧金門外去煙共草不堪¶
逰¶
　　　前調¶
日落紫霞洲蘭舟穩放流玉虹仙如在黄樓何必錦¶
袍吹玉笛聽欵乃數聲秋　赤壁舞濤頭周郎還到¶
不倚西風嫋嫋予愁喚起横江飛道士來伴我月中¶
逰¶
<pb:KR4d0374_WYG_009-10a>¶
　　　前調(龍洲曲已八九和復為中齋勉/强夜和中有數語醉枕忘之)¶
零露下長洲雲翻海倒流素娥深不到西樓忽覺斷潮¶
歸去也飲不盡一輪秋　城外土饅頭人能飲恨不古¶
人不見使吾愁莫有横江孤鶴過來伴我醉中逰¶
　　　前調(丙申/中秋)¶
明月滿河洲星河帶月流料素娥獨倚瓊樓竟是何¶
年何藥誤魂夢冷不禁秋　少日夢龍頭知君猶夢¶
不筭虛名不了閒愁便有鵠袍三萬萬應不是舊京¶
<pb:KR4d0374_WYG_009-10b>¶
逰¶
　　　前調¶
殘日下瓜洲平安火似流月髙髙掛古城樓回首少¶
年真可笑無一事又悲秋　天在海邊頭天風有意¶
不結桂枝嫋嫋余愁不是銀河無去路先不去後難¶
逰¶
　　　前調(癸未上/元午晴)¶
春雨滿江城汀洲春水生更愁人雨似春酲猶有一¶
<pb:KR4d0374_WYG_009-11a>¶
般天富貴夜來雨早來晴　年少總看燈老來猶故¶
情便無燈也自盈盈説著春情誰不愛今夜月有人¶
行¶
　　　虞美人(咏牡/丹)¶
空明一朶揚州白紅紫銷無色是誰喚作水晶毬惹¶
起髙燒銀燭上元愁　去年一捧飛來雪不似渠¶
千葉狂風一蹴過秋千憔悴玉人和淚望嬋娟(水晶/毬)¶
天香國色辭脂粉肯愛紅衫嫩翛然自取玉為衣似是¶
<pb:KR4d0374_WYG_009-11b>¶
銀河水皺織成機　寒欺薄薄春無力月浸霓裳濕一¶
窩香雪世間稀可惜不教留到賜衣時(白叠/羅)¶
壽安樓子重重蘂少見如魚尾向來染得渭脂紅又自¶
細摇花浪動春風　赬鱗似是人誰信但向殘紅認若¶
教隨水去悠然為報沙頭玉鷺莫貪鮮(魚尾/壽安)¶
花心定有何人捻暈暈如嬌靨一痕眉月老春宵政似¶
酥胷潮臉不曾銷　當年掌上開元寳半是楊妃爪若¶
教此掐到癡人任是髙墻無路蝶飜身(一捻/紅)¶
<pb:KR4d0374_WYG_009-12a>¶
　　　前調(詠海/棠)¶
無花敢與姚黄比對對鴛鴦起䜟他金帶萬釘垂誰向¶
麒麟揎裏缷猴緋　潛溪以上難為説自是君恩别後¶
來西子避無鹽又道君王捉鼻有何嫌(公服/紫)¶
魏家品是君王后豈比昭容袖風吹滿院繡囊香誰賜¶
大師師號退昭陽　飛霞一落無根蒂空墮重華淚離¶
披正午盛時休閒為思王重賦洛神愁(御愛/紫)¶
猶疑緑萼花微甚難與青蓮並青蓮朶朶是天人又向¶
<pb:KR4d0374_WYG_009-12b>¶
天人想見洛陽春　多情素質塵生步况被潘妃汚¶
此花仍是色微頳却是嬌波波外兩眉青(青蓮/萼)¶
　　　前調(客中/送春)¶
樓臺烟雨朱門悄喬木芳雲杪半窓天曉又聞鶯比¶
似當年春盡最闗情　客中自被啼鵑惱况落春歸¶
道滿懷憔悴有誰知猶記湧金門外送人時¶
　　　前調(城山堂/試燈)¶
黄柑擘破傳香霧新酒如清露城中也是幾分燈自¶
<pb:KR4d0374_WYG_009-13a>¶
愛城山堂上兩三星　枝頭未便風和雨寂寞無歌舞¶
天公肯放上元晴自是六街三市少人行¶
　　　前調(揚州賣鏡上元/事也用前韻)¶
徐家破鏡昏如霧半面雲間露等閒相約是看燈誰¶
料人間天上似流星　朱門簾影深深雨憔悴新人舞¶
天涯海角賞新晴惟有橋邊賣鏡是閒行¶
黄簾緑幕窓垂霧表立如承露夕郎偷看御街燈歸¶
奔河邊殘㸃亂如星(時余坐爐亭六日禮數内/同舎誘余竊出觀燈亟歸)　開園¶
<pb:KR4d0374_WYG_009-13b>¶
蔣李(二宦/者)逰春雨蛺蝶穿人舞如今煙草鏁春晴併¶
與蘇堤葛嶺不堪行¶
　　　前調(大紅/桃花)¶
鞓紅乾色無光霽須是鮮鮮翠翛然一㸃繫裙腰不¶
著人間金屋恐難消　英英肯似焉支貴漫脱紅霞¶
帔落時且勿涴塵泥留向天台洞口泛吾詩¶
　　　前調(壬午中秋雨/後不見月)¶
濕雲待向三更吐更似沉沉雨眼前兒女意堪憐不説¶
<pb:KR4d0374_WYG_009-14a>¶
明朝後日説明年(今年十/七望)　當年知道晴三鼔便似佳¶
期誤笑他拜月不曾圎只是今朝北望也凄然¶
　　　前調(用李後主/韻二首)¶
梅銷臘盡春歸了畢竟春寒少亂山殘燭雪和風猶勝¶
陰山海上窖羣中　年光老去才情在惟有華風改醉¶
中幸自不曾愁誰唱春花秋葉淚偷流¶
情知是夢無憑了好夢依然少單于吹盡五更風誰見¶
梅花如淚不言中　兒童問我今何在煙雨樓臺改江¶
<pb:KR4d0374_WYG_009-14b>¶
山畫出古今愁人與落花何處水空流¶
　　　前調(春/晚)¶
輕衫倚望春晴穩雨壓青梅損皺綃池影泛紅蔫看取¶
斷雲來去似爐煙　愁春來暮仍愁暮受却寒無數年¶
來無地買花栽向道明年花信莫須來¶
　　　前調(花/品)¶
娟娟二八清明了猶説淮陽早錢歐陸譜徧花光紅到¶
壽陽也不説淮陽　　此花地望元非薄回首傷流落¶
<pb:KR4d0374_WYG_009-15a>¶
洛陽間歲斷春風怎不當時道是洛陽紅¶
　　　前調(中秋/對月)¶
秋陰團扇如人老漸近中秋好新凉還憶小樓邊自在¶
一窓明月傍人眠　多情誰到星河曉只道圎時少他¶
年幾處與君看長是成愁成恨不成歡¶
　　　戀繡衾(宫中/吹簫)¶
燕脂不浣紫玉簫認宫中銀字未消但鳯去臺空古比¶
落花無第二朝　天涯流落哀聲在聽烏烏不似内嬌¶
<pb:KR4d0374_WYG_009-15b>¶
漫身似商人婦泣孤舟長夜寂寥¶
　　　前調(或送肉色/牡丹同賦)¶
困如宿酒猶未消滿華堂羞見目招忽折向西隣去教¶
旁人看上馬嬌　肉色似花難可得但花如肉色妖嬈¶
誰説漢宫飛燕到而今猶帶臉潮¶
　　　前調(己卯燈夕留城中獨坐憶當/塗買燈姑蘇夜舞再集賦此)¶
當年三五舞太平醉歸來花影滿庭辦永夜重開宴¶
笑姑蘇萬眼未明(萬眼羅最精/最貴然最暗)　而今繞市歌兒馬客¶
<pb:KR4d0374_WYG_009-16a>¶
黄昏細雨滿城十年事去如水想家人村廟看燈¶
　　　花犯(舊催雪詞苦不/甚佳因復作此)¶
海山昏寒雲欲下低低壓吹帽平沙浩浩想闗塞無煙¶
時動衰草蘇郎卧處愁難掃江南春不到但悵望雪¶
花夜白人間憔悴好　誰知廣寒夢亡憀丁寜白玉¶
鍊不闗懷抱看清淺桑田外塵生熱惱待説與天公¶
知道期臘盡春來事宜早更幾日銀河信斷梅花容¶
易老¶
<pb:KR4d0374_WYG_009-16b>¶
　　　前調(再和/中甫)¶
甚天花紛紛墜也偏偏著余帽乾坤清皓任海角荒荒¶
都變瑶草落梅天上無人掃角吹吹不到想特為東皇¶
開燕瓊林依舊好　看兒貪耍不知寒須塑就玉獅¶
置兒懷抱奈轉眼驚何在淚痕成惱白髪翁翁向兒¶
道那曲巷袁安愛晴早便把似一年春看惜花花¶
自老¶
　　　酹江月(北客用坡韻/改賦訪梅)¶
<pb:KR4d0374_WYG_009-17a>¶
氷肌玉骨笑嫣然總是風塵中物誰掃一枝流落到¶
絶域髙臺素壁匹馬南來千山萬水為訪林間雪淵¶
明愛菊不知誰是花傑(陶詩謂菊/為霜下傑)憔悴夢斷吳山有¶
何人報我前村夜發蠟屐霜泥煙步外轉入波光明滅雪¶
後風前水邊竹外歲晚華予髪帶花人去江妃空弄明¶
月¶
　　　前調(趙氏席間即/事再用坡韻)¶
四無誰語待推窓初見江南風物索笑廵簷無奈處悄¶
<pb:KR4d0374_WYG_009-17b>¶
隔東鄉一壁有酒如船招呼滿載只欠枝頭雪疎花冷¶
眼坐中都是詞傑　堪恨幾日西郊尋消問息肯向¶
吟邊發著意相看又恐是六出幻成還滅懊恨兒童¶
攀翻頂戴不到先生髪明朝重省初三知屬誰月¶
　　　前調(和朱約山自壽/曲時壽八十四)¶
五朝壽俊筭生年占得淳熈四四三萬六千三萬了¶
剩有一千饒底三百年間和風麗日幾箇能消此約¶
山山笑先生不負山矣　今歳甲子重陽待重數五¶
<pb:KR4d0374_WYG_009-18a>¶
百十三甲子吟萬首詩更自和歲歲壽詩自喜若¶
比潞公如今年紀猶是平章事先生撫掌問他閒¶
日能幾¶
　　　前調(同舎延平材府教製新詞祝/我初度依聲依韻還祝當家)¶
西湖處士例一枝團月咸平印印千古詩宗傳不絶¶
至竟被渠道盡雪返香魂霜吹曉怨肯受東君聘羅¶
浮夢轉兔環知是誰孕　未説煙雨江南垂垂青¶
子須要調金鼎愁絶溪山明秀處依舊鶴南飛影¶
<pb:KR4d0374_WYG_009-18b>¶
我白君𤣥君詞我和各自為長慶後來桃李遥遥¶
别是花信¶
　　　前調(五日和尹存吾時/北人競鷺洲渡)¶
棹歌齊發江雲暮吹得湘愁成雨小酌千年知他是¶
阿那年時沉午日落長沙風回極浦黯不堪延佇吳¶
頭楚尾非闗四面為楚　幾度喚起醒纍淋漓痛飲¶
不學愁予句踏鯉從黿胥濤上怎不化成龍去越女¶
呉船燕歌趙舞世事悠悠許明朝寂寂雙雙飛下¶
<pb:KR4d0374_WYG_009-19a>¶
鳴鷺¶
　　　前調(怪梅一枝為北客載/酒移寘盆中偉然)¶
歲寒相命算人間除了梅花無物窺宋三年又不是草¶
草東隣鑿壁偃蹇風前沉吟竹外直待天驕雪白家¶
人至一枝横出終傑　寂寞小小踈籬探花使斷知¶
復何時發北驛不來春又逺只向窓前埋滅好在冰¶
葩著些風篠怎不清余髪補之去後墨梅又有明¶
月(北人著小竹/花間更好)¶
<pb:KR4d0374_WYG_009-19b>¶
　　　前調(漫/興)¶
遥憐兒女未解憶長安十年前月徙倚桂枝空延佇¶
無物同心堪結冷落江湖蕭條門巷猶著西樓客¶
(李舎人班舊節齋吳/客嘗言賞中秋之盛)恨無鐵笛一聲吹裂山石　休¶
説起舞登樓那人已先我渡江横楫圎缺不銷青塜¶
恨漠漠風沙如雪西母長生素娥好在何皓當時髪¶
山河如此月中定是何物¶
　　　前調(中秋彭明叔别/去赴永陽夜集)¶
<pb:KR4d0374_WYG_009-20a>¶
團團桂影怕人道大地山河裏許舊日影娥池未缺驚¶
斷霓裳歌舞雪白長城金明古驛盡是乗槎路少年白¶
髪自無八駿能去　猶記流落荒濵故人相遇共吹¶
簫前度無酒無魚空此客昨夜留之不住睡起披¶
衣行吟坐對又有重圎處不知今夕那人有甚佳¶
句¶
　　　前調(中秋/待月)¶
城中十萬有何人和我烏烏鳴瑟對影姮娥成三¶
<pb:KR4d0374_WYG_009-20b>¶
處誰料尊中無月剪紙吹成長梯摘取兒戲都堪惜¶
洞庭夜白一聲聊破空濶　休説二十四橋便一分¶
無賴有誰曾識一枕秋衾南北夢好好娟娟成雪舊¶
日少逰錦袍玉笛醉卧藤陰石蕭然今夕無魚無酒¶
無客¶
　　　滿江紅(海棠下歌後/村詞共和)¶
淡淡燕支似褪向景陽鴛石依然是睡春未足捧心¶
猶癖籍甚不禁君再顧嫣然却記渠初拆黯銷魂¶
<pb:KR4d0374_WYG_009-21a>¶
欲盡更堪憐終難得　猶幸是卿卿惜空復見誰誰¶
摘但當時一笑也成陳迹我嬾花殘都已往詩朋酒¶
伴猶相覔聽連宵又雨又還晴鳩鳴寂¶
　　　前調(古岩以馬觀復遣舟約予與中/齋和後村海棠韻復寄述懷)¶
何許相求且不是南溫北石也欲學絶交髙論自陳¶
余癖萬里魚書長記憶十年波浪傷離拆筭此舟¶
不是剡溪舟空回得　非出處何須惜非瑕纇何須¶
摘看雪銷鴻去有何留跡安石豈無同樂意𤣥真不¶
<pb:KR4d0374_WYG_009-21b>¶
是朝廷覔但眼前真率蹔相違歌聲寂¶
　　　前調¶
鶯語依然但春去人間無約誰念我吟情憔悴醉魂¶
落魄盡日只將行巻續有時自整殘棋著向黄昏細¶
雨悶無寥青梅落　南又北相思錯朝異暮人情薄¶
漫躊躇在目奢華如昨海底月沉天上兎遼東人化¶
揚州鶴記龍雲波浪豈能平天難託¶
　　　平聲滿江紅(壽某/翁)¶
<pb:KR4d0374_WYG_009-22a>¶
十歲兒童看騎竹花陰滿城與新第桐鄉孫子髙下¶
齊生欹枕不尋柯下夢舉頭自愛橘中名但有時米¶
價問如何公助平　東西塾聽書聲長短巻和詩成¶
總神仙清福前輩家庭試問凌煙圗相國何如洛寺¶
寫耆英甚天公屬意富民侯銀信青¶
　　　八聲甘州(和汪士安海棠下先歸前是/觀桃水東至其鄉真常觀)¶
問海棠花下又何如𤣥都觀中逰歎佺巢蜀錦常時不¶
數前度何稠誰見宣華故事歌舞簇遨頭共是西江¶
<pb:KR4d0374_WYG_009-22b>¶
水不解西流　在處繁華如夢夢占人年少生死堪¶
羞任傾城傾國風雨一春休醉逢君何須有約醉留君¶
繫不住扁舟空又失花前一笑綠盡芳洲¶
　　　前調(和鄧中/甫中秋)¶
看團團一物大如杯時復幾何秋俯天涯海角今來¶
古往人物如流想見霓裳歌罷無物與澆愁惟有當¶
時樹香滿瓊樓　誰念南樓老子倚西風塵滿心¶
事悠悠便班姬袖裏明月一時休歎年年吹簫有約¶
<pb:KR4d0374_WYG_009-23a>¶
又一番鶴夢雪堂舟池上久滿身風露還索衣裘¶
　　　前調(賀/詞)¶
記前朝鶴㑹又重來攀飜第三桃看雲華授䇿麻姑¶
擘脯嬴女吹簫尋思曲江舊事宫錦勝龍標奏罷清¶
華夢獨立春宵　不數相州錦様是調羮御手重解¶
金貂但今年此日疎了醉葡萄聞老僊衣冠皓偉又¶
丁寜天語著兒招都人望回班賜第赤舄飛朝¶
　　　前調(和蕭汝/道感秋)¶
<pb:KR4d0374_WYG_009-23b>¶
但秋風年又一年深不禁長年悲自景陽鐘斷館娃¶
宫閉冷落心知千樹西湖楊栁更管别人離看取茂¶
陵客一去無歸　都是舊時行樂漫煙銷日出水遶¶
山圍看人情荏苒不似鷓鴣飛聽砧聲遥連塞外問¶
三衢道上去人稀銷凝久殘陽短笛似我歔欷¶
　　　前調(送春/韻)¶
看飄颻萬里去東流道伊去如風便錦纜危潮青山御¶
宿煙雨啼紅愁是明朝酒醒聽著返魂鐘留得春如故¶
<pb:KR4d0374_WYG_009-24a>¶
了不闗儂　春亦去人逺矣是别情何薄歸興何濃但¶
江南心好未便到芙蓉念今夜初程何處有何人垂袖¶
舞行宫青青栁留君如此如此匆匆¶
　　　前調(春雪竒麗未能賦/也因右巖韻志喜)¶
甚花間兒女笑盈盈又添雪獅成任踏青無路凌波有¶
地歩歩光塵招得梅妃魂也好似去年春栁亦何曾¶
絮都是雲英　　休道東皇誕漫(退之/語)到茶煙歇後誰¶
濁誰清賴謝娘好語端勝解圍兵看昨朝天公雨粟定¶
<pb:KR4d0374_WYG_009-24b>¶
大家快活社翁平春晴好溶溶雨盡聽賣花聲¶
　　　水龍吟(寓興和/巽吾韻)¶
何須銀燭紅粧菜花總是曾留處流觴事逺繞梁歌斷¶
題紅人去繞蝶東墻啼鶯修竹疎蟬髙栁歎一春風雨¶
歸來抱膝懷往昔自凄楚　遥望東門栁下夢參差¶
欲歸幽路斷紅芳草連空積水憑髙墜霧雨洗銅駞¶
天清華表昇平重遇但相如老去江淹才盡有何¶
人賦¶
<pb:KR4d0374_WYG_009-25a>¶
　　　前調(壽周/耐軒)¶
多年袖瓣心香重新拈出為公壽喚起老龍如今政是¶
欠伸時候弱語聞鶯輕陰轉栁絃薫未透信江南自¶
有真儒未用須待見衮和繡　聞説鋒車在道更四¶
輩傳宣來驟蟠胷何限天門夜對春宫晨奏梅子陰¶
濃菖蒲花老桔橰閒後但北闗下澤遺民社在賀公¶
歸晝¶
　　　前調¶
<pb:KR4d0374_WYG_009-25b>¶
看人削樹成槎布颿海上秋風浪白頭坡老知津水¶
手倚桄榔杖九㸃齊州半生髀肉煙塵莽蒼但北¶
窓夢轉青陰滿眼撫陳迹玩新漲　世事艱難已徧¶
笑而今不堪重想龍筋虎骨根深伏兎擎空千丈禮¶
樂文章終須夢卜南人為相問凌煙生面他時髣髴¶
似何人像¶
　　　前調(和清江李侯/士𢎞來壽)¶
閒思十八年前依稀正是公年紀銅駝陌上烏衣巷¶
<pb:KR4d0374_WYG_009-26a>¶
口臣清如水是處風箏滿城晝錦兒郎偉偉但幅巾¶
藜杖低垂白鬢甪與綺問何里　最憶他年甘㫖也¶
曾經三仕三已至今結習餘年未了業多生綺安得¶
滕㕓移將劉棹長薫晉鄙望福星炯炯西江千里待¶
公來祉¶
　　　前調(和南劍林同舎/元甲逺寄壽韻)¶
多年綠幕黄簾瓶花黯黯無誰主荀陳跡逺燕吳路¶
斷何人星聚四聖樓臺水僊華表冷煙和雨但裴徊¶
<pb:KR4d0374_WYG_009-26b>¶
夢想美人不見空猶記鐵爐歩　過盡凉風天未墮¶
華箋行行飛翥一端翠織錦鯨茅屋天吳驚舞(時林/寄被)¶
(纈為/禮)念我何辰涸陰氷子生憐金虎恨兒癡不了山川¶
悠緬共君黌宇¶
　　　前調(巽吾賦溪南海棠花下有相憶之句/讀之不可為懷和韻並述江東旅行)¶
征衫春雨縱横何曾濕得飛花透知君念我溪南徙¶
倚誰家紅袖藉草成眠簪花倚醉狂歌扶手歎故¶
人何處聞䳌墮淚春去也到家否　説與東風情事¶
<pb:KR4d0374_WYG_009-27a>¶
怕東風似人眉皺亂山華屋殘隣廢里不堪回首寒¶
食江村牛羊丘壠茅簷酤酒笑周秦來往與誰同夢¶
説開元舊¶
　　　前調(和中甫/九日)¶
孤煙澹澹無情角聲正送層城暮傷懷絶似龍山罷¶
後騎臺沉處珠履三千金人十二五陵無樹歎岐王¶
宅裏黄公壚下空鼎鼎記前度　　幾許英雄文武酒¶
不到故人墳土平生破帽幾番摇落受西風侮昨日如¶
<pb:KR4d0374_WYG_009-27b>¶
今明年此㑹俛然懷古便東籬甲子花開花謝不¶
堪重數¶
　　　燕春臺(壽周/耐軒)¶
五十三年韶華剛度今年夏五十三瑞鶴朝來待¶
公彌月重探人生貴壽多男看斕斑室添箇荷衫¶
亭亭八面醉倚紅酣　承平故事暇日清談雲龍¶
風虎塞北江南午橋午枕羲皇白日如惔手種¶
蟠桃明年看取實大如柑奈何堪天妬人睡美趣¶
<pb:KR4d0374_WYG_009-28a>¶
趂朝參¶
　　　掃花逰(和秋厓見壽秋厓/時謁選留詞去)¶
春臺路古想店月潭雲雞鳴闗候巾車爾久記湘纍¶
降日留詞勸酒不是行邊待與持盃論斗筭吾壽已¶
待得河清萬古晴晝　　京國事轉手漫宫粉堆黄¶
髻粧啼舊瑶池在否自劉郎去後宴期重負解事天公¶
道是全無又有浯溪友笑浯溪至今聱叟¶
　　　憶江南(二月十八日臞仙約客因問晏氏/海棠開未即攜具至其下已盛甚)¶
<pb:KR4d0374_WYG_009-28b>¶
花幾許已報八分催却問主人何處去且容老子箇中¶
來花外主人回　年時客如今安在哉政喜錦官城爛¶
漫忽驚花鳥使摧頽世事只添杯(時有稱宣使折花者蓋/託也託以肆陵慢也)¶
　　　梅花引(壽槐/城)¶
酒熟未梅開未去年遲待重來醉笑當筵舞當筵惟¶
有今年八十是開年　參差野袂成歸鶴石鼎¶
未開容剥啄歳開尊歲添孫孫又開尊福曜萃髙¶
門¶
<pb:KR4d0374_WYG_009-29a>¶
　　　蝶戀花(感/興)¶
過雨新荷生水氣髙影參差無謂思量睡夢裏不知¶
輕别意醒來竟是誰先起　去路夕陽芳草際不論¶
䦨干處處情懷似記得分明羞擲蘂自知不是天¶
僊子¶
　　　前調(壽李/侯)¶
八九十翁嬉入市把菊簪茰共説新篘美何以祝¶
公千歲歲壽潭自酌花間水　白鷺沉沉飛復起¶
<pb:KR4d0374_WYG_009-29b>¶
杜老江頭不恨秋風裏欲種蟠根天上李三千年看¶
青青子¶
　　　霓裳中序第一(石瑶林作霓裳中序第一詠/温泉疑其未嘗親見語不甚)¶
　　　(切予所見廬山一兩池初不可近漸入/頗覺竒賞因用其聲用其韻試為之)¶
銀河下若木暖漲一川春霧綠白鳯徘徊清淑似沉¶
水無煙礜湯千斛柔肌暗粟想臨流嬌噴輕觸空恨¶
恨何人熱惱却憶冷泉掬　酥玉未諳湯沐深又淺¶
蕩摇心目雲蒸雨漬飜覆泛影浮紅飄飄自相逐裳衣¶
<pb:KR4d0374_WYG_009-30a>¶
還未欲驀自怪野鴛雙浴華清逺寒猿夜繞落月可¶
能漉¶
　　　瑞龍吟(和王聖/與壽韻)¶
老人語曽見昨日開爐墜天花否生年不合荒荒枯根薄¶
命嬋娟余誤　那知許女樂如煙㸃㸃江南處處何時¶
重到湖船淋漓載酒依稀弔古　終待臙脂露掌弄鷗¶
招鶴憑君畫取萬栁漫堤一絲一淚垂雨濛濛絮裏又¶
送金銅去漫腸斷王孫望帝嘔心囊句市隱今成趣袖¶
<pb:KR4d0374_WYG_009-30b>¶
回地狹天吳鳯舞莫是青州譜怎不早翩翩向青州住¶
回頭蜃海已沉花霧¶
　　　滿庭芳(和鄉帥/自壽)¶
千騎家山一觴父老前有韓魏公來青原上已纔見壽¶
筵開歐公雲間還見憶相州更自遲回公知否福星分¶
野飛騎不須排　留春亭下草雪霜過了依舊春荄¶
待留春千歲日醉千杯却怕催歸丹詔棟明堂須要¶
雄材趨朝去西風便面隻手障浮埃¶
<pb:KR4d0374_WYG_009-31a>¶
　　　前調(草窓老仙歌滿庭/芳壽予勉次原韻)¶
空谷無花新篘有酒去年窮勝今年蛩吟蛩和且省費¶
蠻牋聞説先生去也江南岸縛草為船依然在山棲寒¶
食路斷却歸㕓　老人三又兩清風作供晴日生煙但¶
髙髙杜宇不辦行纒幾度披衣教我二升内煑石燒鉛¶
休重道玉龍無孔夜夜叫穿天¶
　　　木蘭花慢(别雲屋/席間賦)¶
午橋清夜飲花露重燭光寒約處處行歌朝朝買酒¶
<pb:KR4d0374_WYG_009-31b>¶
典却朝衫尊前自堪一醉但落紅枝上不堪安歸去栁¶
陰行月酒醒畫角聲殘　王官難得似君閒閒我見君¶
難記李陌看花光陰冉冉風雨番番相逢故人又别送¶
春歸叙日萬重山江上愁思滿目離離芳草平䦨¶
　　　前調(和中甫李參/政席上韻)¶
自崆峒麥熟耕犢滿桔橰閒笑吾黨清談長衣櫑具¶
更進賢冠倉皇庇公宇下便秋風江上不驚寒雪夜¶
入三城易槐陰䕶一家難　東山零雨幾時還領客¶
<pb:KR4d0374_WYG_009-32a>¶
竹林間看滿座空尊輕裘緩帶緑鬢朱顔風流一笑¶
余事定碑金無恙庾家完又賦南烹初食明朝飡玉¶
何山¶
　　　永遇樂(予自乙亥上元誦李易安永遇樂為之/涕下今三年矣每聞此詞輙不自堪遂)¶
　　　(依其聲又托之易安自喻/雖辭情不及而悲苦過之)¶
璧月初晴黛雲逺澹春事誰主禁苑嬌寒湖堤倦暖¶
前度遽如許香塵暗陌華燈明晝長是嬾攜手去誰知¶
道斷煙禁夜滿城似愁風雨　宣和舊日臨安南渡芳¶
<pb:KR4d0374_WYG_009-32b>¶
景猶自如故緗帙流離風鬟三五能賦詞最苦江南無¶
路鄜州今夜此苦又誰知否空相對殘缸無寐滿村¶
社鼓¶
　　　前調(予方痛海上元夕之事鄧中甫/適和易安詞至遂以其事弔之)¶
燈舫華星崖山矴口官軍圍處璧月輝圎銀花熖短春¶
事遽如許麟洲清淺鰲山流播愁似汨羅夜雨還知¶
道良辰美景當時鄴下僊侶　而今無奈元正元夕¶
把似月朝十五小廟看燈團街轉鼓總似添惻楚傳¶
<pb:KR4d0374_WYG_009-33a>¶
柑袖冷吹藜漏盡又見歲來歲去空猶記弓彎一句¶
似虞兮語¶
　　　内家嬌(壽王/城山)¶
結客少年塲攜髙李聞笛賦㳺梁看漢水淮山髙樓¶
共卧融尊鄭驛飛蓋相望春風裏種他紅與白笑我¶
嬾中忙供奉後來𤣥都桃改佳人好在庾嶺梅香¶
何處最難忘㑹稽歸鬢晚空帶吳霜贏得黄冠野¶
服笑傲羲皇看花外小車出長生洞橘中二老鬬智¶
<pb:KR4d0374_WYG_009-33b>¶
瓊黄稱壽堂添十字孫認三房¶
　　　六州歌頭(乙亥二月賈平章似道督師至太平/州魯港未見敵鳴鑼而潰後半月聞)¶
　　　(報賦/此)¶
向來人道真箇勝周公燕然眇浯溪小萬世功再建隆¶
十五年宇宙宫中贗堂中伴飜虎䑕摶鸇雀覆虵龍¶
鶴髪龎眉憔悴空山久來上東封便一朝符瑞四十¶
萬人同説甚東風怕西風(都人竊議/者稱西頭)　甚邊塵起漁陽¶
慘霓裳斷廣寒宫青樓杳(都城籍妓皆𨽻/歌舞無敢犯)朱門悄鏡¶
<pb:KR4d0374_WYG_009-34a>¶
湖空裏湖通(葛嶺瞰裏/湖無敢過)大纛髙牙去人不見港重重¶
斜陽外芳草碧落花紅抛盡黄金無計方知道前此¶
和戎但千年傳説夜半一聲銅何面江東¶
　　　六醜(春感和彭/明叔韻)¶
看東風海底送落日飛空如擲醉逰暮歸怕西州墮¶
䇿歸路偏失記上元時節千門立馬望金坡殘雪素¶
娥推下團圞轍塞草驚塵河氷渡楫悠悠雨絲風拂¶
但相隨斷雁時度荒澤　回頭紫陌夢歸歸未得憔¶
<pb:KR4d0374_WYG_009-34b>¶
悴江南秋風舊客去年説著今日漫故人相命玳筵¶
鳴瑟愁汗漫全林杯窄况飄泊相遇當時老叟棃園¶
歌籍髙歌為我幾回闋似子規落月啼聲悄傍人淚¶
滴¶
　　　百字令(李雲岩先生逺記初度手寫去年赤壁/歌歳晚寄之少賤不敢當也匆匆和韻)¶
　　　(寄長鬚去儻以/可教則教之)¶
少微星小撫劍氣横空隱見林杪夜來宋都如雨更安¶
得竒哉懰皎(佛以四月八生見明星悟道曰/竒哉即左傳星隕如雨之夕也)予女三齡¶
<pb:KR4d0374_WYG_009-35a>¶
覽余初度一語占先兆暮年喜見甲申聚五星照¶
堪歎亡國餘民老人孺子爾汝霜橋曉騎馬聽雞朝¶
寂寞夢入南枝三繞洛社耆英行窩真率著我真¶
堪笑與公試數開禧嘉定寳紹(公開禧丁卯生僕/生紹定之六年壬)¶
(辰相望二/十六歳云)¶
　　　前調(壽陳靜山/少吾一歲)¶
洞房停燭似新歲數到上元時節一醆屠蘇千歲酒¶
添得新人羅列昨日迎長今朝獻壽賞團團佳月永¶
<pb:KR4d0374_WYG_009-35b>¶
和春好用之不竭嘉客(聞其新造酒/永和鎮百石)　見説海上歸来¶
有如𤓰大棗無人分得六十二三劉夢得輸與香山樂¶
色菱谷二綃楊枝春草歌舞琵琶笛秖愁元日玉龍催¶
上金驛¶
　　　鸎啼序(感/懷)¶
匆匆何須驚覺喚草廬人起筭成敗利鈍非臣逆睹¶
至死後已又何似采桑八百看蠶夜織小窓裏漫二¶
升自苦教人弔卧龍里　别有佳人追桃恨李擁凝¶
<pb:KR4d0374_WYG_009-36a>¶
香繡被爭知道壯士悲歌蕭蕭政度寒水問荆卿田横¶
古墓更誰載酒為君酹過霜橋落月老人不見遺履¶
置之勿道逝者如斯甚矣衰久矣君其為吾歸計為耕¶
計但問某所泉甘何鄉魚美此生不願多才藝功名馬¶
上兠鍪出莫書生誤盡了人間事昔年種栁江潭攀¶
枝折條噫嘻樹猶如此　登髙一笑把菊東籬且復¶
聊爾耳試囬首龍山路斷走馬臺荒渭水秋風沙河¶
夜市休休莫莫毋多酌我我在最喜髙歌去但髙歌¶
<pb:KR4d0374_WYG_009-36b>¶
不是畨腔底此時對影成三呼蛾起舞為何人喜¶
　　　前調¶
悶如愁紅著雨巻地吹不起便故人𣺌𣺌相逢前事欲¶
語還已凝望久荒城落日五湖四海煙浪裏問而今¶
何處寄聲舊時隣里　閒説那回海上蘇李雲深¶
夜如被想攜手漢天不語叫叫不應疑水待河梁一¶
尊落月生非死别君如酹望故人閣上依稀長劍方¶
履　古人已矣垂名青史謂當如此又誰料浮沉自¶
<pb:KR4d0374_WYG_009-37a>¶
得魚計賞心樂事良辰景美撞鐘舞女朱門大第雕¶
鞍駿馬畨裝笠笑虛名何與身前事區區相望餓死¶
西山懸目東門人生何樂為此　古人已矣天下英¶
雄使君與操耳聽喔喔雞鳴早起屢舞徘徊痛飲髙¶
樓狂歌過市蒼蒼萬古羲農周孔文章事業星辰上¶
到而今枯見銀河底笑他黄紙除君紅旗報我為君¶
助喜¶
　　　前調(趙宜可以余譏其韻/苦心改為之復和之)¶
<pb:KR4d0374_WYG_009-37b>¶
愁人更堪秋日長似歲難度相攜去晼晚登髙髙極政¶
犯愁處常是恨古人無計看今人癡絶如許但東籬¶
半醉殘燈自修菊譜　歸去來兮怨調又苦有寒螿予¶
賦湖山外風笛䦨干胡床夜月誰據恨當時青雲跌¶
蕩天路斷險艱如許便橋邊賣鏡重圎斷腸無數¶
是誰玉斧驚墮團團失上界樓宇甚天誤嬋娟予誤¶
悔却初念不合夢他霓裳楚楚而今安在楓林闗塞¶
回頭憶著神仙處漫斷魂飛過湖江去時時説與地上¶
<pb:KR4d0374_WYG_009-38a>¶
羣兒青瑣瑶臺閬風縣圃　琵琶往往凭鞍勸酒千¶
載能胡語歎自古宫花薄命漢月無情戰地難青故¶
人成土江南憔悴荒村流落傷心似失梨園部𣺌空¶
江淚隔蘆花雨相逢司馬風流濕盡青山欲歸無路¶
