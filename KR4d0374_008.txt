# -*- mode: mandoku-view; -*-
#+TITLE: 須溪集
#+DATE: 2015-08-25 00:06:34.368707
#+PROPERTY: ID KR4d0374
#+PROPERTY: BASEEDITION WYG    
#+PROPERTY: JUAN 卷八
<pb:KR4d0374_WYG_008-1a>¶
欽定四庫全書¶
　須溪集巻八　　　　　　宋　劉辰翁撰¶
　　詞¶
　　　望江南(晩/晴)¶
朝朝暮雲雨定何如花日穿牕梅小小雪風灑雨柳疎¶
疎人唱晩晴初¶
　　　前調(元/宵)¶
春悄悄春雨不須晴天上未知燈有禁人間轉似月無¶
<pb:KR4d0374_WYG_008-1b>¶
情村市學簫聲¶
　　　前調(秋日/即景)¶
梧桐子㸔到月西樓醋釅橙黄分蟹殻麝香荷葉剥雞¶
頭人在御街遊¶
梧桐子人在御街逰鳯宿雲綃金縷帶龍池翠帳玉香¶
毬宫女後庭秋¶
　　　雙調望江南(賦所/見)¶
長欲語欲語又蹉跎已是厭聽夷甫頌不堪重省越人¶
<pb:KR4d0374_WYG_008-2a>¶
歌辜負水雲多　羞拂拂懊惱自摩挱殘燭不教人徑¶
去斷雲時有涙相和恨恨欲如何¶
　　　前調(夀謝/夀朋)¶
前之夕織女渡河邊天上一朝元五日人間小住亦千¶
年相合降神僊　當富貴掩鼻正髙眠欲語㑹稽仍小¶
待不知文舉更堪憐蔗境在頑堅¶
　　　前調(夀趙/松廬)¶
添一嵗減一嵗愁眉苦待一生婚嫁了更須采藥十年¶
<pb:KR4d0374_WYG_008-2b>¶
遲婚嫁已随時　東家者俎豆伴兒嬉幸自少年場屋¶
了誰能掬淅數還炊千嵗是靈龜¶
　　　前調(胡&KR0741;居/生日)¶
盤之所春蝶舞晴萱溪傍野梅根種玉墻圍脩竹筍生¶
鞭深院待囬僊　嘉熙好四十二年前猶記五星丁夘¶
聚更遲㡬嵗甲申連快活共千年(丁酉生/奎其名)¶
　　　前調(夀王/秋水)¶
齊眉舉綵侍紫霞巵天上九朝鳬冉冉尊前一笑玉差¶
<pb:KR4d0374_WYG_008-3a>¶
差人唱自家詞　籬下菊醉把一枝枝花水乞君三十¶
斛秋風記我一聫詩留看晚香時¶
　　　前調(夀張/粹翁)¶
七日後重會是星前二月之間渾似此餘年何止萬三¶
千日擬醉華筵　歌白雪除是雪兒傳看取長生瓢屢¶
倒眼前橘栗木何𤣥自唱鵲橋仙¶
　　　南鄉子(乙酉/九日)¶
髙處畧從容華水華山自不同舊日諸賢携手恨匆匆¶
<pb:KR4d0374_WYG_008-3b>¶
只説明年甚處重㡬嵗避遼東茅竹秋風一併空欲¶
望遼東何處是濛濛也似秦樓一夢中¶
　　　前調(木犀花下因憶永陽宣溪與故鄉族子/門逕之盛而其人皆適在此感歎復賦)¶
香雪碎團團便合枝頭帶露餐笑倒那人和玉屑金丹¶
不在僊人掌上盤　千樹碧闌干山崦朱門夢裏殘花¶
下主人都在此誰看天上人間一様寒¶
　　　前調(即席/紀逰)¶
去似賞花移處處開尊亦不辭棃栗又空醅又盡方知¶
<pb:KR4d0374_WYG_008-4a>¶
舊日驪駒勸客歸　歸路月相随兒子門生箇箇遲坐¶
久不知無可待堪疑向道兒癡直是癡¶
　　　浪淘沙(秋夜/感懐)¶
無葉著秋聲凉鬢堪驚滿城明月半忩横惟有老人心¶
似醉未曉偏醒　起舞故無成此恨難平正襟危坐二¶
三更除卻故人曹孟徳更與誰爭¶
　　　前調(大風/作)¶
捲海海翻杯傾動蓬萊似嫌到處馬頭埃雨洗御街流¶
<pb:KR4d0374_WYG_008-4b>¶
到我吹向潮回　寒似雪天梅安石榴開繡衾重煖笑¶
爐灰料想東風還憶我昨夜歸来¶
　　　前調(有/感)¶
無謂兩睂攢風雨春寒池塘小小水漫漫只為栁花無¶
一㸃忘了臨安　何許牡丹殘客倚屏看小樓面面是¶
春山日暮不知春去路一帶欄干¶
　　　如夢令(題四美/人畫)¶
比似尋芳嬌困不是弓彎拍衮無物倚春慵三寸襪㾗¶
<pb:KR4d0374_WYG_008-5a>¶
新𦂳羞褪羞褪忽忽心情未穏(褪/履)¶
寂歴栁風斜倚錯莫夢雲難記花影為誰重一握鮫人¶
絲涙何事何事歴歴臉潮羞起(托/腮)¶
睡眼青隂欲午當户小風輕暑倦近碧欄干斜影却扶¶
人去無緒無緒落落一襟輕舉(欠/伸)¶
落葉西風滿地獨宿瓊樓丹桂孤影抱蟾寒寄與月明¶
千里休寄休寄粟粟蘂珠心碎(折/桂)¶
　　　江城子(西湖/感懐)¶
<pb:KR4d0374_WYG_008-5b>¶
湧金門外上船場湖山堂衆賢堂到處凄凉城角夜吹¶
霜誰識兩峯相對語天慘慘水茫茫　月移疎影傍人¶
墻怕昏黄又昏黄舊日朱門四望暗飄香驛使不來春¶
又老南共北斷人腸¶
　　　前調(春/興)¶
一年春事㡬何空杏花紅海棠紅看取枝頭無語怨天¶
公幸自一晴晴太暖三日雨五更風　山中長是憶城¶
中到城中望水東説盡閒情無日不匆匆昨日也同花¶
<pb:KR4d0374_WYG_008-6a>¶
下飲終有恨不曽濃¶
　　　前調(和黙軒/初度韻)¶
書題拂拂洞庭香孕雲黄粲珠光喚謫仙人除是賀知¶
章未老得閒閒到老無一事和詩忙　是中曽著老人¶
雙送千觴樂誰妨世上輸贏不似爛柯長晚入耆英年¶
最少空結客少年場¶
　　　前調(海棠花下/燒燭詞)¶
紅欹醉袖殢闌干夜將闌去難&KR0184;燒蜜調蜂重照錦團¶
<pb:KR4d0374_WYG_008-6b>¶
欒春到洞房深處煖方知道月宫寒　枝枝紅涙不曾¶
乾背人彈語羞檀欲睡心情一似夢驚殘政自朦朧花¶
下好銀燭裏㡬人看¶
　　　㸃絳唇(瓶/梅)¶
小閣横忩倩誰畫得梅梢逺那回半面曽向屏間見¶
風雪空山懐抱無荀倩春堪戀自羞片片更逐東風轉¶
　　　前調(和訪/梅)¶
一雪蹉跎蹇驢不載吟鞭去夜聽春雨踏雪差無苦¶
<pb:KR4d0374_WYG_008-7a>¶
待得花晴總是逰人處梅應許小橋延佇蜂蝶先成路¶
　　　前調(寄/情)¶
醉裏懵騰昨宵不記歸時候自疑中酒耿耿還依舊¶
恨不能言只是天相負天知否卷中人瘦一似章臺栁¶
　　　前調(和鄧中/甫晚春)¶
燕子池塘亂紅過盡鞦韆晚絮飛欲倦正是簾初捲¶
睡起無情猶到天涯逺羞勻面乍驚紅淺夢自無人見¶
　　　前調(題/畫)¶
<pb:KR4d0374_WYG_008-7b>¶
韝指春寒隴禽一片飛來雪無言可説暗啄相思結¶
隻影年深也作闗山别翻成拙落花時節倩子規聲絶¶
虹玉横簫纎纎指按新聲作參差重約昨夜梁伊錯¶
㡬許閒愁品字都忘却沈吟覺一聲哀角滿院殘花落¶
　　　浣溪沙(三月/三日)¶
髙卧何須説打乖小籬過雨翠長街緗桃定有踏青鞵¶
　晴日又思花處所東風絶是栁情懐人間安得酒如¶
淮¶
<pb:KR4d0374_WYG_008-8a>¶
　　　前調(壬午/九日)¶
身是去年人尚健心知十日事如常眼前杯酒是重陽¶
　破帽簮萸携素手長歌藉草慰寒香兒童怪我老來¶
狂¶
　　　前調(虎溪/春日)¶
春日春風掠鬢鬚亂山相對擁寒爐綵鞭金勝一時無¶
　自縷青絲成細栁更堆殘雪當凝酥兒童且莫唱皇¶
都¶
<pb:KR4d0374_WYG_008-8b>¶
　　　前調(夀陳敬/之推官)¶
身是髙人欲寢氷引年可待進豨苓無憂無患也身輕¶
　雪裏放囚天亦喜平安騎鶴到家庭今年春早為長¶
生¶
　　　前調(闕/題)¶
十日千機可復諧郭郎感運豈仙才人間自是少行媒¶
　直上扶搖須九萬滿前星斗共昭回又傳賈客向曽¶
來¶
<pb:KR4d0374_WYG_008-9a>¶
　　　前調¶
暮暮相望夕甫諧針樓巧巧似身材下頭無數老人媒¶
　昨夜竹林那得見朝來乾鵲是空回人間五日後能¶
來¶
　　　攤破浣溪沙(潭上/夜歸)¶
醉裏微寒著面醒天風不展帽欹傾行過溪深松雪下¶
夜三更　白白野田鋪似月鏦鏦沙路踏如氷不見剡¶
溪三百曲一舟横¶
<pb:KR4d0374_WYG_008-9b>¶
　　　前調¶
淡淡臙脂淺著梅温柔不上避風臺若比杏桃真未識¶
奪銀胎　汗面拭來慵傅粉酒香濃後暗潮腮嬌嫩不¶
應醒似醉倩誰猜¶
　　　霜天曉角(初春/即事)¶
栁梢欲雪十里烟明滅曲曲欄干轉影教人憶夜來月¶
　家人相對説燈花還又結凍雨村村鼓鼓終不似上¶
元節¶
<pb:KR4d0374_WYG_008-10a>¶
　　　前調(中秋/對月)¶
烏雲汗漫濁浪翻河漢過盡千重魔障堂堂地一輪滿¶
　秋光還又半簷聲初漏斷不管滿身花露已辦著二¶
更看¶
　　　前調(中和齊/九日)¶
騎臺千騎有菊知何世想見登髙無處淮以北是平地¶
　老來無復味老來無復涙多謝白衣迢逓吾病矣不¶
能醉¶
<pb:KR4d0374_WYG_008-10b>¶
　　　前調(樓下梅一株經冬無一花春半忽/開一萼梢頭出萬紅中因賦之)¶
經年寂寞已負花前約忽向紅梅側畔開㸃雪有人覺¶
　不開何似莫百梢纔一萼却問夀陽宫額兩三蘂怎¶
能著¶
　　　前調(夀吳/䝉庵)¶
臞然如竹自是天仙福小小畫堂錦様聽人唱鶴飛曲¶
　橙橘黄又綠蟹到新篘熟便做月三十斛飲不盡菊¶
潭菊¶
<pb:KR4d0374_WYG_008-11a>¶
　　　前調(夀陳/敬之)¶
朝來微雪又近長生節造就一枝清絶梅與雪怎分别¶
　兩年心似月除是天知得手種春風千樹一顆顆待¶
兒摘¶
　　　前調(夀張/古岩)¶
明年七十歌彩橋僊夕見説嚴君平道年年是月初一¶
　同時同里宻後今今又昔便做伏生年紀也未到蹇¶
吃吃¶
<pb:KR4d0374_WYG_008-11b>¶
　　　前調(賀賈/教)¶
良宵七七又近中元日橋上老人有約後五日重來覔¶
　嬋姢銀海出木犀新雨濕惟有延平劍氣箕斗外廣¶
寒逼¶
　　　前調(夀蕭靜安/時歸永新)¶
歸来把菊春甕今朝熟苦苦留君不得携孺子到汾曲¶
　廬山真面目氷清還映玉長笑歐公老嬾君且住飲¶
螺綠(其子昏/燕氏)¶
<pb:KR4d0374_WYG_008-12a>¶
　　　前調(夀康/臞仙)¶
問春來未也似辛壬癸如此男兒五十又過卻孔融二¶
　畫堂孫子子新桃如故壘不管明朝後日春滿眼是¶
千嵗¶
　　　卜算子(元/宵)¶
不是重看燈重見河邊女長是蛾兒作隊行路轉風吹¶
去　十載廢元宵滿耳畨腔鼓欲識尊前太守誰起向¶
尊前舞¶
<pb:KR4d0374_WYG_008-12b>¶
　　　前調(夀郡/守)¶
蚤已是三年父老依依借願與天公借㡬年保我鷄豚¶
社　治中心似佛治中心似日人祝治中千嵗似翁福¶
似翁徳¶
　　　菩薩蠻(秋/興)¶
芭蕉葉上三更雨人生只合随他去便不到天涯天涯¶
也是家　屏山三五疊處處飛蝴蝶正是菊堪看東籬¶
獨自寒¶
<pb:KR4d0374_WYG_008-13a>¶
　　　前調(湖南/道中)¶
黄鷄喔喔催人起困不成眠忩似水清露不曽寒朝來¶
起自難　家人當睡美又憶歸程㡬不管濕闌干芙蓉¶
花自看¶
　　　前調(春/曉)¶
畫梁語透簾櫳曉折桐風送楊花老細雨綠隂寒羅襟¶
只似單　青門三里道箇箇逰芳草比似嫁來看踏青¶
難更難¶
<pb:KR4d0374_WYG_008-13b>¶
　　　前調(春日/山行)¶
江波何似西湖曲村烟相對峯南北何處不青青青青¶
是漢塋　長亭芳草路寒食誰家墓舊日厭殘紅人行¶
九里松¶
　　　前調(丁丑/送春)¶
殷勤欲送春歸去白首題將斷腸句春去自依依欲歸¶
無處歸　天涯同是寓握手留春住小住碧桃枝桃根¶
不屬誰¶
<pb:KR4d0374_WYG_008-14a>¶
　　　前調(題醉道/人圖)¶
八仙名姓當時少汙尊牛飲同傾倒惟有我公榮旁人¶
笑獨醒　多年村落走泥飲無升斗入了玉門闗人生¶
一醉難¶
　　　好事近(中齊恵念賜詞俾夀/不勝嵗寒兄弟之意)¶
後百年間𤣥度自傷來暮打破虛空無礙共乗龍飛去¶
　更㕘末後句如何此事未能付前遇小橋風雪是君¶
詩成處¶
<pb:KR4d0374_WYG_008-14b>¶
　　　謁金門(風乍起約㢲/吾同賦海棠)¶
嬌㸃㸃困倚春光欲軟滴盡守宫難可染濃欺紅燭艷¶
　寂寂露珠啼臉翠袖不禁風颭芳徑相逢驚笑靨日¶
長初睡轉¶
　　　前調(和㢲吾重/賦海棠)¶
花露濕紅淚裛成珠粒比似朝陽思未得睡來添醉色¶
　一笑嬌波滴滴再顧羞潮拂拂恨血千年明的礫千¶
年人共憶¶
<pb:KR4d0374_WYG_008-15a>¶
　　　前調(和㢲吾/海棠韻)¶
遊賞競看取落紅陳陳花睡不成嬌似病春寒空受盡¶
　舊日不知繁盛欲飲如今無興恨滿東風無綠鬢東¶
風還自恨¶
　　　長相思(喜晴/日)¶
上元晴上元晴待得晴時坐觸屏山禽三兩聲　欲歸¶
城未歸城見説城中處處燈明年處處行¶
　　　憶秦娥(中齋上元客□感舊賦秦娥見屬/一讀凄然随韻寄情不覺悲甚)¶
<pb:KR4d0374_WYG_008-15b>¶
燒燈節朝京道上風和雪風和雪江山如舊朝京人絶¶
　百年短短興亡别與君猶對當時月當時月照人燭¶
淚照人梅髪¶
　　　前調(昨和次又作収燈節未遣早見古/巖四疊又得中齊别梅遂并冩寄)¶
驚雷節梅花冉冉消成雪消成雪一年一度為君腸絶¶
　古人長恨中年别餘年又過新正月新正月不堪臨¶
鏡不堪垂髪¶
梅花節白頭卧起餐氊雪餐氊雪上林鴈斷上林書絶¶
<pb:KR4d0374_WYG_008-16a>¶
　傷心最是河梁别無人共拜天邊月天邊月一尊對¶
影一編殘髪¶
収燈節霖鈴又似鰲山雪鰲山雪今宵清絶今宵愁絶¶
　老人似少終然别癡癡更望春三月春三月花如人¶
面自羞余髪¶
　　　前調(為曽氏燕/脂閣歎)¶
春如昨曉風吹透燕脂閣燕脂閣滿園芳草冷烟城郭¶
　青山淚盡樓頭角佳人夢斷花間約花間約黄昏細¶
<pb:KR4d0374_WYG_008-16b>¶
雨一枝零落¶
　　　西江月(新秋/寫興)¶
天上低昻似舊人間兒女成狂夜來處處試新粧却是¶
人間天上　不覺新凉似水相思兩鬢如霜夢從海底¶
跨枯桑閲盡銀河風浪¶
　　　前調(憶/仙)¶
曽與回翁把手自宜老子如龍懐胎不敢問春冬等待¶
鞭鸞笞鳯　昨夜又遲黄石今朝重叩鴻濛碧桃花下¶
<pb:KR4d0374_WYG_008-17a>¶
醉相逢説盡鵬逰蝶夢¶
　　　前調(石竒儀嘗授吾竒門式局以/為兵法至要日持扇圜自衞)¶
玉帳傳心如鏡青龍繞指成輪塵中多少白頭人乾裏¶
尋壬難認　世事説來都了鬼神見也須嗔迷槎問我¶
是何津向道先生書困¶
　　　清平樂(石/榴)¶
深紅半面一似墻頭見草樹池塘青一片獨倚闌干㡬¶
遍　更誰絳袖朱脣火雲相對英英笑殺牡丹正午離¶
<pb:KR4d0374_WYG_008-17b>¶
披不任看承¶
　　　前調(夀某/翁)¶
君詞為夀絶妙孫辛婦但恨盃無露添酒空等待梅花¶
久　喜君白首還𤣥人間合信天緣如此相從至此我¶
亦何倦餘年¶
　　　歸國遙(暮春/遣興)¶
初雨歇照水綠腰裙帶熱楊花不做人情雪　風流欲¶
過前村蝶羞成别囬頭卻恨春三月¶
<pb:KR4d0374_WYG_008-18a>¶
　　　昭君怨(玩/月)¶
月出東山之上長憶御街人唱恨我不能琴有琴心¶
徙倚秋波平瑩漸久玉肌清冷待更下闌干起來看¶
　　　浣溪沙(春日/即事)¶
逺逺遊蜂不記家數行新栁自啼鴉尋思舊事即天涯¶
　睡起有情和畫捲燕歸無語傍人斜晚風吹落小瓶¶
花¶
　　　前調(感/别)¶
<pb:KR4d0374_WYG_008-18b>¶
㸃㸃疎林欲雪天竹籬斜閉自清研為伊憔悴得人憐¶
　欲與那人携素手粉香和涙落君前相逢恨恨總無¶
言¶
　　　減字木蘭花(玩月答䝉/庵和詞)¶
何須剪紙依舊一團圓照水莫倚空寒栁下池邊也只¶
般　君何忽忽宇宙人生都是客月在雲端人自愁人¶
不解看(䝉庵詞有忽忽/早睡語併及之)¶
　　　前調(甲午九日/牛山作)¶
<pb:KR4d0374_WYG_008-19a>¶
舊逰山路落在秋隂最深處風雨重陽無蝶無花更斷¶
腸　天知老矣莫累門生與兒子不用登髙髙䖏風吹¶
帽不牢¶
　　　前調(有/感)¶
東風似客醉裏落花南又北客似東風携手斜陽一笑¶
中　佳人怨我不寄江南春一朶我怨佳人憔悴江南¶
不似春¶
　　　前調(□望初晴月佳甚有上/元花栁意不能忘情)¶
<pb:KR4d0374_WYG_008-19b>¶
臘銷三五月向雪山雲外吐烟水黄昏梅栁依稀笛斷¶
魂　今宵豫賞便作香塵随步想莫待元宵燈火零星¶
雨寂寥¶
　　　前調(乙亥/上元)¶
無燈可看雨水從教正月半探蠒推盤探得千秋字字¶
看　銅駝故老説著宣和似天寳五百年前曽向杭州¶
看上元¶
　　　前調(庚辰/送春)¶
<pb:KR4d0374_WYG_008-20a>¶
送春待曉春是五更先去了我醉方知春正憐伊怕别¶
伊　留君不可歸到海邊方憶我做盡花歸欲贈君時¶
少一枝¶
　　　前調(尚學林己丑夀旦適歸廬陵其/先世相州人居永和今家臨川)¶
相州錦好待到相州人已老潁水歸田白鷺驚猜己十¶
年　太師尚父晚遇明時方用武大笑相逢把酒家鄉¶
是客中¶
　　　前調(自/述)¶
<pb:KR4d0374_WYG_008-20b>¶
不能管得欲雨能教天地黒待得開晴不用吾言也自¶
行　一杯亦醉萬事無能吾欲睡舊亦能詩説舊時詩¶
問是誰¶
　　　前調(再用韻戲/古岩出妾)¶
清歡昨日十事不如人六七試數從前素素相從得㡬¶
年　子兮子兮再楝一枝何處起翠釡峯駝客好其如¶
良夜何¶
　　　前調(夀/詞)¶
<pb:KR4d0374_WYG_008-21a>¶
脾神喜樂夀酒一杯勝服藥過却明朝頭上新霜也合¶
銷　小春三日便覺春暄梅影出醉把梅看比似茱萸¶
更耐寒¶
　　　山花子(春/暮)¶
東風解手即天涯曲曲青山不可遮如此蒼茫君莫怪¶
是歸家　閶闔相迎悲㝡苦英雄知道鬢先華更欲徘¶
徊春尚肯己無花¶
此處情懐欲問天相期相就復何年行過章江三十里¶
<pb:KR4d0374_WYG_008-21b>¶
涙依然　早宿半程芳草路猶寒欲雨暮春天小小桃¶
花三兩處得人憐¶
　　　栁梢青(春/感)¶
鐡馬䝉氊銀花灑涙春入愁城笛裏畨腔街頭戲鼓不¶
是歡聲　那堪獨坐青燈想故國髙臺月明輦下風光¶
山中嵗月海上心情¶
　　　南歌子¶
搔困麻仙爪含暄忍客衣夜長牕月露成幃不説明朝¶
<pb:KR4d0374_WYG_008-22a>¶
風雨自當歸¶
篘熟雙投美香飄一縷絲霜前鴈到蟹螯持自試小牕¶
醉墨作新詩¶
　　　朝中措(勸/酒)¶
鍊花為露玉為瓶佳客為頻傾耐得風霜滿鬢此身合¶
是金莖　墻頭竹外洞房初就畫閣新成嚼得梅花透¶
骨何愁不㑹長生¶
　　　太常引(和香巖/上元韻)¶
<pb:KR4d0374_WYG_008-22b>¶
便晴也似不曽晴不怕金吾禁行風雨動鄉情夢燈火¶
揚州化城　少年跌宕誰家嬌小繞帶到天明昨夜月¶
還生但驚破霓裳數聲(時夜/月蝕)¶
　　　前調(夀李/同知)¶
此公去暑似新秋吏毒毒一勾勾行縣勝監州覺随車¶
甘雨應求　鷺清為酒螺清為夀起舞祝君侯急召也¶
須留廿四考中書到頭¶
　　　玉樓春(侯仲澤約飲螺山靈泉寺余與鄧中/甫候久欲暮歸歸而侯至寺相失)¶
<pb:KR4d0374_WYG_008-23a>¶
霜風不動晴明好探梅有約城東道橋邊失卻老仙期¶
城門落日人歸早　野田一望迷衰草除是騰空君後¶
到立馬三周黛佛頭參差中路令人老¶
　　　前調(乙酉/九日)¶
龍山歌舞無人道只説先生狂落帽秋風亦是可憐人¶
要令天意知人老　菊花不為重陽早自受古人詩句¶
惱與君鄭重説殘年殘年惟有重陽好¶
　　　烏夜啼(初/夏)¶
<pb:KR4d0374_WYG_008-23b>¶
猶疑薰透簾櫳是東風不分榴花更縢一春紅　新雨¶
過綠連空蝶飛慵閒過綠隂深院小花濃¶
　　　前調(中/秋)¶
素娥醉語曽留又中秋待得重圎誰妬兩悠悠　向愁¶
旱今愁水沒中洲看取明朝晴去不須愁¶
　　　前調¶
何年似永和年記湖船如此晴天無處望新煙　江南¶
女裙四尺合鞦韆(北粧短後露骭/秋千合面並起)昨日老人曽見久澘¶
<pb:KR4d0374_WYG_008-24a>¶
然¶
　　　行香子(和北客問梅/白氏長安人)¶
雪履無痕溪影傳神著坡詩請自清温(松風/亭韻)朝朝不去¶
惜惜空勤似夢中雲雲外雪雪中春　四野昏昏匹馬¶
廵廵揀一枝寄與芳尊更誰興到於我情真是白家賓¶
江南路隴頭人¶
　　　前調(次草牕憶/古心公韻)¶
玉立風塵光動黄銀便談文也到夜分無人燭下壁上¶
<pb:KR4d0374_WYG_008-24b>¶
傳神記老婆心寒士語道人身　極意形容下語難親¶
更萬分無一分真醉翁去後往往愁人願滴山泉銜丘¶
塜化龍雲¶
　　　前調(疊/韻)¶
海水成塵河水無銀恨幽明我與公分青山獨往囬首¶
傷神歎魏闕心磻石魄汨羅身　除却相思四海無親¶
識風流還賀季真而今天上笑謫仙人但病傷春愁厭¶
雨淚看雲(公嘗謂余仙風道骨不特文字為然/故屢著之不敢忘草忩其族子也)¶
<pb:KR4d0374_WYG_008-25a>¶
　　　前調(探/梅)¶
月露吾痕雪得吾神更荒寒不傍人温山人去後車馬¶
來勤但夢朝雲愁暮雨怨陽春　説著東昏記著南廵¶
涙盈盈檀板金尊憐君素素念我真真歎古來言新様¶
客舊時人¶
　　　品令(聞/鶯)¶
滿庭芳草更昨日落紅如掃緑隂政似人懐抱一聲睍¶
睆春色何曽老　幸自不須人起早寂寞如相惱舊時¶
<pb:KR4d0374_WYG_008-25b>¶
聞處青門道禁烟時候栁下人家好¶
　　　鵲橋仙(題陳敬/之扇)¶
乗鸞著色癡蠅誤拂不及羲之醉墨偶然入手送東陽¶
便看取薰時清適　清風去暑閒題當日宰相紗籠誰¶
識封丘門外定何人這一㸃瞞他不得¶
　　　前調(夀臞/仙母)¶
看人擲果看人罷織難得團圞七夕蟠桃只在屋東頭¶
慶西母年開八袠　去年今日今年今日添箇曽孫抱¶
<pb:KR4d0374_WYG_008-26a>¶
膝人間樂事有多般算此樂人間第一¶
　　　前調(自夀/二首)¶
輕風澹月年年去路誰識小年初度橋邊曽弄碧蓮花¶
悄不記人間今古　吹簫江上霑衣微露依約凌波曽¶
步寒機何意待人歸但寂歴小忩斜雨¶
天香吹下煙霏成路颯颯神光暗度橋邊猶記泛槎人¶
看赤岸苔痕如古　長空皓月小風斜露寂寞江頭獨¶
步人間何處得飄然歸夢入梨花春雨¶
<pb:KR4d0374_WYG_008-26b>¶
　　　一剪梅(和人/催雪)¶
萬事如花不可期花不堪持酒不堪持江天雪意使人¶
迷剪一枝枝歌一枝枝　歌者不來今㡬時姜影無詞¶
張影無詞不歌不醉不成詩歌也遲遲雪也遲遲¶
　　　前調(和敖秋厓為小/孫三載夀謝)¶
人生總受業風吹三嵗兒兒八十兒兒深閨空谷把還¶
持啼看人知啼怕人知　客中自種緑猗猗月下横枝¶
雪下横枝尊前百嵗且開睂今嵗今時前嵗今時¶
<pb:KR4d0374_WYG_008-27a>¶
　　　夜飛鵲(七/夕)¶
何曽見飛渡年又年癡今古相望猶疑朱顔一去似流¶
水斷橋魂夢參差何堪更嗟遲暮聽旁人説與此夕佳¶
期深深代籍盼悠悠北地臙脂　誰寄揚州破鏡遍海¶
角天涯空待人歸自小秦樓望巧吳機逥錦歌舞為誰¶
星萍耿耿算歡娛未省流離但秋衾夢淺雲間曲逺薄¶
命同時¶
　　　疎影(催/雪)¶
<pb:KR4d0374_WYG_008-27b>¶
香篝素被聽花犯低低瑤花開未長記那時熾炭圍爐¶
瘦妻換酒行試黨家人在銷金帳約莫是打圍歸際又¶
誰知别憶烹茶冷落故家愁思　聞道滕驕㢲懶今朝¶
待檄與飜雲須易白白不成又不教晴做盡黄昏情味¶
銀河本是氷氷底怎忍向東風成水待滿城玉宇瓊樓¶
却報卧廬人起¶
　　　摘紅英(賦花朝/月晴)¶
花朝月朦朧别朦朧也勝簷聲咽親曽説令人悅落花¶
<pb:KR4d0374_WYG_008-28a>¶
情緒上墳時節　花隂雪花隂滅栁風一似千秋掣晴¶
未决晴還缺一畨寒食滿村啼鴂¶
　　　千秋嵗(和尚學林/夀筵即席)¶
新篘熟也借問誰家早梅影裏蜂兒繞三更殘月上一¶
夜霜天曉溪橋小春風有意年年到　當年青鳥去落¶
葉無人掃銅柱仄瑤池老殘鐘長樂樹墜馬咸陽道空¶
囬首御街人賣南京棗¶
　　　捉拍醜奴兒(辛已/除夕)¶
<pb:KR4d0374_WYG_008-28b>¶
送嵗可無詩得團欒忍不開睂不記去年今夕夢江東¶
懐抱江西信息舍北妻兒　五十扊扅炊待五十富貴¶
成癡百年苦樂乗除看今年一半明年一半更似兒時¶
　　　前調(有/感)¶
世事莫尋思待説來天也應悲百年己是中年後西州¶
垂涕東山携手㡬个斜暉　也莫苦吟詩苦吟詩待有¶
誰知多少不是無才氣文時不遇武時不遇更説今時¶
　　　㝡髙樓(夀秋/水)¶
<pb:KR4d0374_WYG_008-29a>¶
銀河水洗得世間清山色雨餘青老子綸巾棊别墅人¶
家鼾睡折秋城定誰勞定誰福定誰能　常恨著景升¶
兒不似又恨著景升牛小耳空相望愧平生我欲臨風¶
扶玉樹自攀承露酌金莖㸔昆明鱗石長海桑晴¶
　　　前調(壬辰夀王/城山八十)¶
朱頂字八十正平頭添作八千休無能也自収郿塢到¶
今恨不貶潮州看㡬人炎又冷老還羞　也不學太公¶
忙把火也不學申公輪轉磨休莫莫莫休休小遲授業¶
<pb:KR4d0374_WYG_008-29b>¶
何曽吃更遲食乳不須愁且從容某水釣某丘逰¶
　　　前調(和詠/雪)¶
非是雪祇是玉樓成屑不盡雲英東邊老樹頽然折西¶
頭穉栁爆然聲試平安松丈丈竹兄兄　有誰向金船¶
呼小玉又誰憐紙帳夢飛瓊怪疎影墜娉婷喚起老張¶
寒䔩䔩好歌白雪與君聽但黨家人笑道太麄生¶
　　　前調(再/和)¶
花上雪信手捻來成屑不就瓊英昨朝己見詩成巻今¶
<pb:KR4d0374_WYG_008-30a>¶
朝又試曲成聲更催催莫不做水僊兄　終須待晴時¶
攜斗酒更須待老夫吟數首休更疊疊娉婷已無翠鳥¶
傳花信又無羯鼓與花聽更催催遲數日是春生¶
　　　桂枝香(寄揚州馬觀復時新舊侯交惡/甚思去年中秋泛月感恨雜言)¶
吹簫人去但桂影徘徊荒杯承露東望芙蓉縹緲寒光如注¶
去年夜半横江夢倚危檣參差曽賦茫茫角動回舟盡興未¶
驚鷗鷺情知道明年何處漫待客黄樓塵波前度二十¶
四橋頗有杜書記否二三子者今如此㸔使君角巾東路¶
<pb:KR4d0374_WYG_008-30b>¶
人間俯仰悲歡何限團圎如故¶
　　　臨江僊(代賀丞相兩國/夫人生日並序)¶
　　　　甲子之秋九月吉日大丞相國公夀母兩國¶
　　　　太夫人初度謹上小詞用獻為王母三千年¶
　　　　之曲¶
丞相衮衣朝戲綵年年慶事如新尊前一笑共兒孫人¶
間傳夀酒天上送麒麟　縹緲祥烟連北闕天顔有喜¶
生春蓬萊清淺海光平今年初甲子重試碧桃根¶
<pb:KR4d0374_WYG_008-31a>¶
　　　前調(夀劉/教)¶
聞道城東鶴會欣然一笑乗風不知一鶴在墻東神仙¶
人不識未始出吾宗　弟子有年於此先生之道如龍¶
碧桃花子落壺中化為三五粒元是北邊松¶
　　　前調(壬午/七夕)¶
天際何分南與北五更縱又成横夜來拾得斷河星化¶
為一片石持去問君平　老大㸔天一笑兒童問我須¶
應向來牛女本無名要知天上事亦似謗先生¶
<pb:KR4d0374_WYG_008-31b>¶
　　　前調(将孫生/日賦)¶
二十年前此日女兄慶我生兒簮萱弄綵聽孫啼典衣¶
沽美酒數待冠婚時　亂後飄零獨在紫荆墓棘風吹¶
尊前萬事莫尋思兒童看有子白髪故應衰¶
　　　前調(賀黙/軒)¶
舊日詩腸論斗酒風流懐抱如傾㡬年不聽渭城聲尊¶
前無賀老巻裏少彌明　聞説語言都好便應步履全¶
輕長生第一是風僧額前書八十能説又能行¶
<pb:KR4d0374_WYG_008-32a>¶
　　　前調(訪/梅)¶
西曲罥衣迷去路雪銷斷岸無痕尋花不擬到前村暖¶
風初轉袖小徑忽開門　却憶臨塘橋下馬(古心/舊居)暗香不¶
是黄昏人生南北與誰論嶺梅花樹下閒聽蜜蜂喧¶
　　　前調(謝友/人)¶
老去尚呼張丈醉中自惜熊兒越王臺上鷓鴣啼三朝¶
臣不遇無復好文時　情緒幽幽似結鬢絲索索禁吹¶
病來魂不到相思散人腰已散倚杖嘆吾衰(時苦/腰滯)¶
<pb:KR4d0374_WYG_008-32b>¶
　　　前調(曉/晴)¶
海日輕紅通似臉小忩明麗新晴滿懐著甚是真情不¶
知春睡美為愛曉寒輕　説似吳山樓萬疊雪銷未盡¶
宫城湖邊栁色漸啼鶯纔聽朝馬動一巷賣花聲¶
　　　前調(有/感)¶
過鴈天邊信息兩宫池上心情沈思海角憤難平山風¶
欺客夢耿耿到天明　幸自不爭名利閒愁夜夜如驚¶
明朝鬢白兩三莖世人都不念似汝復何成¶
<pb:KR4d0374_WYG_008-33a>¶
睡過花隂一丈愁深酒力千鍾夢魂不得似逰蜂瓶花¶
無宻約到處自神通　天上西湖似錦人間嬌馬如龍¶
今年不與去年同飄零終不恨難與故人逢¶
　　　前調(端/午)¶
幸自不須端帖子閒中一句如無愛他午日午時書惟¶
應三五字便是辟兵符　久雨石鯨未沒小風紈扇相¶
疎邀朋一笑共菖蒲去年初禁酒今日漫提壺(適滿城/無酒酤)¶
(去年此日/初賣官酒)¶
<pb:KR4d0374_WYG_008-33b>¶
　　　前調(坐/悟)¶
我去就他甚易他來認我良難悟時到處是壺天古詩¶
尋一句危坐看香烟　金玉滿堂不守菁華嵗月空遷¶
從今飽飯更安眠丹經都不看閒坐一千年¶
　　　前調(辛已端午和/陳簡齊韻)¶
舊日采蓮羞半面至今囬首匆匆夢穿斜日水雲紅癡¶
心猶獨自等待鄭公風　海上頽雲潮不返側身空堕¶
遼東人間天上㡬時同宫衣元不遇無語醉醒中¶
<pb:KR4d0374_WYG_008-34a>¶
　　　前調(閒居/感舊)¶
昔走都門終夜雨明朝泥淖堪驚疎疎㸃㸃忽雞鳴數¶
峯青似染快活早來晴　十五年間春夢斷亂山寒食¶
清明無人挑菜踏青行青鳩啼雨外閒聽寺中聲¶
　　　鷓鴣天(九/日)¶
白白江南一信霜過都字不到衡陽老嘉破帽并吹却¶
未省西風似此狂　攀北斗酌天漿月香滿似菊花黄¶
神仙暗度龍山刼鷄犬人間百戰場¶
<pb:KR4d0374_WYG_008-34b>¶
　　　前調(夀康/教)¶
白髪平津起褎然燕飛定逺望生還世間㝡有團欒樂¶
又是平平過一年　銀信近玉鞭先東來西去爵銜鱣¶
人生有命遲遲好且喜稱觴夀母前¶
　　　前調(夀趙/松廬)¶
占得春風五日先至今住處是開元寫真若遇丹元子¶
只著當時宫錦船　松戴雪自蒼然八公花下少如前¶
㸔來天上多辛苦且住人間五百年¶
<pb:KR4d0374_WYG_008-35a>¶
　　　前調(和謝胡盤居/貺橘為夀)¶
自入孤山分外香南枝不改舊時粧為曽盤裏承青眼¶
一見溪頭道勝常　商山樂又相羊上方不復記傳觴¶
橘中箇箇盤深窈依倚東風局意長¶
　　　前調(迎/春)¶
去年太嵗田間土明日香烟壁下塵馬上新人紅又紫¶
眼前歌妓送還迎　釵頭燕勝金紃燕歌趙舞動南人¶
遺民植杖唐巾起閒伴兒童看立春¶
<pb:KR4d0374_WYG_008-35b>¶
　　　前調(立春後/即事)¶
舊日桃符管送迎燈毬爆竹鬬先贏鹿門亂走團欒久¶
纔到城門有鼔聲　梅弄雪栁窺晴殘年猶自冷如氷¶
欲知春色招人醉須是元宵與踏青¶
　　　前調(贈/妓)¶
暖逼疎枝漸漸融雙飛誰識蝶雌雄歌聲己逐行雲去¶
花片偏來酒琖中　睂月冷畫樓空酒闌猶未見情鍾¶
直須把燭穿花幛方見佳人玉面紅¶
<pb:KR4d0374_WYG_008-36a>¶
　　　青玉案(微晴渡觀桃非復前日彌望之盛獨可/十數樹耳蓋以此間人摘實之苦自伐)¶
　　　(去也歸途悄然念/之作此以示同行)¶
稠塘舊是花千樹曽泛入溪深誤前渡劉郎重喚渡漫¶
山寂寂年時花下往往無尋處　一年一度相思苦恨¶
不抛人過江去及至來時春未暮兔葵燕麥冷風斜雨¶
長恨稠塘路¶
　　　前調(用辛稼軒/元夕韻)¶
雪消未盡殘梅樹又風送黄昏雨長記小紅樓畔路杵¶
<pb:KR4d0374_WYG_008-36b>¶
歌串串鼓聲疊疊豫賞元宵舞　天涯客鬢愁成縷海¶
上傳柑夢中去今夜上元何處度亂山茅屋寒爐敗壁¶
漁火青熒處¶
　　　前調(夀老登八十六嵗/戊午六月十七日)¶
里中上大人誰大人上大仁難作八十六翁閒處坐小¶
生懶惰近來髙臥忘却今朝賀　甲申還是連珠麽剰¶
有老人星一箇白髪朱顔堪婆娑靈光殿火昆明刼過¶
甪綺園黄我¶
<pb:KR4d0374_WYG_008-37a>¶
　　　前調(暮春/旅懐)¶
無腸可斷聽花雨沈沈己是三更許如此殘紅那得住¶
一春情緒半生羈旅寂寞空山語　霖鈴不是相思阻¶
四十平分猶過五漸逺不知何杜宇不如歸去不如歸¶
去人在江南路¶
　　　踏莎行(雨中觀/海棠)¶
命薄佳人情鍾我輩海棠開後心如碎斜風細雨不曽¶
晴倚闌滴盡胭脂涙　恨不能開開時又背春寒只了¶
<pb:KR4d0374_WYG_008-37b>¶
房櫳閉待他晴後得君來無言掩帳羞憔悴¶
　　　前調(上元月明無燈/明日霰雨屢作)¶
璧彩籠塵金吾掠路海風吹斷樓臺霧無人知是上元¶
時一夜月明無著處　早是禁烟朝來凍雨東風自放¶
銀花樹雪晴須有踏青時不成也待明年去¶
　　　前調(九日牛/山作)¶
日月跳丸光隂脱兔登臨不用深懐古向來吹帽挿花¶
人盡随殘照西風去　老矣征衫飄然客路炊烟三兩¶
<pb:KR4d0374_WYG_008-38a>¶
人家住欲携斗酒荅秋光山深無覔黄花處¶
北望蝶山西迷鳯苑匆匆醉裏題詩滿黄花只似去年¶
黄去年人去黄花逺(謂周秋陽/同登雲騰)　雨壓城荒丘園路斷¶
却暗又恨公來晚依稀自唱古人詩明年此㑹知誰健¶
　　　前調¶
松偃成隂荷香去暑過溪似是東林路不知宿昔有誰¶
來寺門同聽催詩雨　北馬依風凉蟬咽暮城門半帶¶
東陵圃江南不是米元暉無人更盡滄洲趣¶
<pb:KR4d0374_WYG_008-38b>¶
　　　前調(櫻桃/詞)¶
珠靨相於燕脂同傅樊家更共誰家語梢頭結取一春¶
愁玉簫不㑹雙雙侣　風送流鶯前歌後舞並桃欲吐¶
含來住雙飛燕子自相銜㑹教唇舌調鸚鵡(李商隠詩/流鶯猶故)¶
(在爭得/諱含來)¶
　　　燭影搖紅(嘲王槐城/獨賞無月)¶
老子婆娑那囬也上南樓去素娥有恨隠雲屏元是嬌¶
癡故鸞扇徘徊未許耿多情為誰堪訴使君愁絶獨倚¶
<pb:KR4d0374_WYG_008-39a>¶
闌干後期無據　有酒如船片雲掃盡霓裳露他時與¶
客更携魚猶記臨臯路(余前夜船酒觴客月明槐城/登樓余不及赴月暗殊敗興)因¶
念南羈北旅醉烏烏憑君楚舞問君不見璧月詞成樓¶
西沈處¶
　　　前調(丙子中/秋泛月)¶
明月如氷亂雲飛下斜河去旋呼艇子載簫聲風景還¶
如故嫋嫋予懐何許聽尊前嗚嗚似訴近年潮信萬里¶
隂晴和天無據　有客秋風去時留下金盤露少年終¶
<pb:KR4d0374_WYG_008-39b>¶
夜奏胡笳誰料無歸路同是江南倦旅對嬋姢君歌我¶
舞醉中休問明月明年人在何處¶
　　　前調(立春日雪/和秋崖韻)¶
春日江郊素娥吹下銀幡舞東風㸃㸃亂茶烟留到明¶
朝否掩袖凝寒不語漫粘酥枝枝縷縷斷腸何似飛絮¶
多時落梅深處　仙掌擎來翠眉斂半看成露驚沙馬¶
上面簾輕誰貴氈廬主多少髙陽伴侣到如今沈冥㡬¶
許乗槎相問萬里銀河欲歸無路¶
<pb:KR4d0374_WYG_008-40a>¶
　　　念奴嬌(槐城賦以自夀又和/韻見夀三和謝之)¶
先生自夀擁衾寒重賦凌雲逰意我有大兒孔文舉弱¶
冠駸駸暮齒桃己三偷樹猶如此前度花開㡬蓬萊可¶
塞還童却老無計　為此援筆翩翩大江東去好似歌¶
頭起寄與兩家孫又子長看以文為戲某所某公同年¶
同月誰剪招魂紙前三例好不須舉後三例(槐城廿/一日生)¶
枯寒生晚復何似張緒少年時意薄命不逢何至此滿¶
眼啼粧齲齒城是城非年來年去萬八千能㡬半癡半¶
<pb:KR4d0374_WYG_008-40b>¶
了更癡兒計孫計　囬首仕己半生仕何如己己矣羞¶
拈起幸有橘丸丸日大且復從公圍戲若論彈文更書¶
謗箧吾厯無餘紙多年致仕大都有甚恩例¶
吾年如此更夢裏猶作狼居胥意千首新詩千斛酒管¶
甚何侯侯齒貟嶠波翻瀛洲塵敗吾屐能消㡬經丘尋¶
壑是他早計遲計　猶記辰已嗟嗟故人賀我且勉呼¶
君起五十不來來過二方悟人言都戲以我情懐借公¶
篇韻恨不天為紙餘生一笑不須邴曼容例¶
<pb:KR4d0374_WYG_008-41a>¶
　　　前調(和臞仙用槐/城韻見夀)¶
滄洲一葉徒借君囬我爐亭春意突兀靈光無立壁八¶
面江風寒齒響屐廊深籠門檻赤數月今纔㡬千年未¶
論豈無數十年計　我本髙卧墻東何知人事推枕為¶
君起憔悴庚寅何足記不覺聫翩賓戲白雪陽春黄鷄¶
唱日絶少澄心紙我歌草草和章有例還例¶
　　　前調(酬王/城山)¶
兩丸日月細看來也是樊籠中物㸃㸃山河經過了㧞¶
<pb:KR4d0374_WYG_008-41b>¶
幟㡬畨殘壁白是沙堤蒼然吳楚一片成氊雪此時把¶
酒舊詞還是坡傑　歌罷公瑾當年天長地久栁與梅¶
都發㡬許閒愁斜照裏掌上漚生漚滅滄海桑枯東陵¶
𤓰逺總不闗渠髪簮花起舞可憐今夕無月¶
　　　乳燕飛(王朋益僉事夜坐文江之上屢稱赤壁/之逰樂酒餘索賦因取坐間語㕘差述)¶
　　　　　　(之/)¶
赤壁之逰樂但古今風清月白更無坡作矯首中州公¶
何許共我横江孤鶴把手笑孫劉寂寞頗有使君如今¶
<pb:KR4d0374_WYG_008-42a>¶
否看青山似我多前卻㡬見我伴清酌　江心舊豈非¶
城郭撫千年桑田海水神逰非昨對影三人成六客(皆/坐)¶
(間/語)更倚歸舟夜泊尚聽得江城愁角渺渺美人兮南浦¶
耿余懐感淚傷離索天正北繞飛鵲¶
　　　前調(夀周/耐軒)¶
曽授茅山記共當年二百七十又三甲子昨上雲臺占¶
雲物占得景風南至又恰是封侯千嵗行遍神州河洛¶
外早歸來庭下槐隂翠春萬戸共生意　溪翁圖是參¶
<pb:KR4d0374_WYG_008-42b>¶
同契想金丹圓成功行活人相似顧我尊前歌赤壁生¶
子當如此耳笑華髪東坡年㡬弟不如人今老矣看龍¶
頭霄漢雌龍尾呼白石為公起¶
　　　前調(飲海棠花下説放翁記劍南宣華園日報/開及㡬分聞五分亟往因美放翁記此足)¶
　　　(為後人開遊賞之趣葢花開三日色變五日則/後半開者盛先半開者落矣歌述此意使觀者)¶
　　　(有/省)¶
遇雨城西路看輕雲弄日花開微寒如霧誰是宣華門¶
守者報我十分開五便痛飲能消㡬度寄語後來看花¶
<pb:KR4d0374_WYG_008-43a>¶
客待看花莫待開成樹成樹也半為土　佺巢蜀錦今¶
何許記西湖聚景村庄(韓&KR0465;胄村庄/今名聚景)王亭謝墅冷落柯¶
丘二三子更問何園韓圃悄一笑回車竹所(東坡自柯/丘賞海棠)¶
(復過何氏韓氏詩云竹間老人不讀書留我閉門誰教/汝蓋市人好事者也適過某氏園園閉因記義之嘗造)¶
(竹主人主人避不見其子獻之肩輿入人園/復為驅出囬車竹所併記其父子賓主一笑)㸃㸃守宫¶
包紅淚縱傾城一顧傾城顧家國事政何與¶
　　　瑞鶴仙(夀翁/丹山)¶
正丹翁初度對此滿江城曉鶯欲語崆峒在何處漸雨¶
<pb:KR4d0374_WYG_008-43b>¶
過農郊勸耕問路州人爭覷問坡老重來是否把看燈¶
傳説風流八境畫圖新句　如許老子文章揮毫立馬¶
脱鞾嫌汙太平易作聽父老歌襦袴願使君小住五風¶
十雨重見一粰三黍又天邊飛詔殷勤説相將去¶
　　　髙陽臺(和㢲/吾韻)¶
雨枕鶯啼露班燭散御街人賣花窠過眼無情而今魂¶
夢年多百錢曳杖橋邊去問㡬時重到明河便人間無¶
了東風此恨難磨　落紅㸃㸃入頽波任歸春到海海¶
<pb:KR4d0374_WYG_008-44a>¶
又成渦江上兒童抱茅笑我重過蓬萊不漲枯魚泪但¶
荒村敗壁懸梭對殘陽往往無成似我蹉跎¶
　　　聲聲慢(九日泛湖逰夀樂園賞菊/時海棠花開即席命賦)¶
西風墜緑唤起春嬌嫣然困倚脩竹落帽人來花艷乍¶
驚郎目相思尚帶舊子甚凄涼未忺粧束吟鬢㡳伴寒¶
香一朶並簮黄菊　却待金&KR0741;華屋園林静多情怎禁¶
幽獨蛱蝶應愁紅日落紅難觸那堪鴈霜漸重怕黄昏¶
欲睡未足翠袖冷且莫辭花下秉燭¶
